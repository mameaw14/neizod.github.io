---
title: アニメの日本語 ออกบ้าน
tags:
  - Japanese
  - Language
date: 2007-05-12 23:22:00 +0700
---

บทความนี้เขียนขึ้นมาเพื่อเป็นบันทึกความจำของเจ้าของบล๊อกนะครับ แต่ก็จะพยายามเขียนให้ทุกๆ คนเข้าใจได้ด้วย  
เพราะฉะนั้นถ้าตรงไหนอ่านไม่รู้เรื่องก็บอกมาได้เลยนะครับ จะได้ปรับปรุงให้

อีกอย่างคือ เจ้าของบทความไม่เคยไปเที่ยวญี่ปุ่นหรือเรียนกับคนญี่ปุ่นเลยซักนิดเดียว อาศัยดูอนิเม/มังงะ  
และอ่านตามบอร์ดมาตลอด ทำให้บทความชุดนี้มันต้องมีที่ผิดแน่นอน!  แต่ว่ามันจะอยู่ตรงไหนหละ? ^^"  
อันนี้ก็คงต้องขอวานให้ผู้รู้ช่วยตรวจด้วยนะครับ ส่วนคนที่จะจำไปใช้จริงก็ควรหาข้อมูลเพิ่มเติมจากที่อื่นจะดีมากเลยครับ

แต่ก่อนอื่น ต้องชำแหละประโยคด้านบนก่อน...  
日本語 (「にほんご」*Nihongo*) แปลว่าภาษาญี่ปุ่น  
アニメ (「あにめ」*Anime*) อนิเม หรือ Animation นั่นเอง  
の (*no*) เป็นคำเชื่อม ใช้เชื่อมประธาน 2 ตัวคือ ประธาน2 "ของ" ประธาน1  
ดังนั้น アニメの日本語 จึงแปลว่า ภาษาญี่ปุ่นของอนิเม นั่นเองครับ  
(ความจริงอยากได้ประโยคสวยกว่านี้ แต่ความรู้ไม่พอที่จะสรรสร้างอะ)  
อึ่ม... ตอนแรกว่าจะใช้เลขญี่ปุ่นด้วย แต่เดี๋ยวคนอื่นอ่านไม่ไหวแน่  
เลยใช้เป็นเลขอาราบิกไปนะครับ ^^"

ฝอยมาซะยืดยาวละ เดี๋ยวเบื่อซะก่อน เพราะฉะนั้นเริ่มกันเลยดีกว่า...

行ってらっしゃい (「いってらっしゃい」*Itterasshai*)  
เป็นคำพูดตอบรับจากคนที่อยู่ในบ้าน พูดกับคนที่จะออกจากบ้าน  
มีความหมายประมาณว่า ไปดีมาดีนะ ขอให้เดินทางปลอดภัย  
行 เป็นคันจิ เมื่ออ่านว่า い จะมีความหมายว่า ไป

อะ... งงมั้ยหละ ปรกติเว็บสอนญี่ปุ่นที่อื่นบทแรกๆ จะเป็นการให้จำตัวฮิรางานะ  
หรือเป็นบทที่เกี่ยวกับการทักทาย...  แต่ไหงที่นี่เป็นเรื่องเกี่ยวกับออกบ้านไปได้  
ไม่ต้องงงไปหรอก เพราะที่นี่มันไม่ใช่บทเรียนไง ^^  
แต่ว่าเป็นการบันทึกความจำของเรา และนี่ก็เป็นภาษาญี่ปุ่นคำแรกสุดที่เราจำได้  
มาจากอนิเมเรื่องโชบิท ( ちょびっツ, Chobits ) ที่ฮิเดกิสอนจี้จังให้เริ่มพูดคำอื่นๆ  
ไอ่เราก็บ้าตามนั้น หัดพูดจนติดปากเลย แต่สุดท้ายก็จำได้คำเดียว - -" 

行って来ます (「いってきます」*Ittekimasu*)  
ใช้พูดเวลาก่อนออกจากบ้าน เป็นการบอกคนในบ้านว่าจะไปแล้วนะ (แล้วจะกลับมา)  
来 เป็นคันจิ เมื่ออ่านว่า き จะมีความหมายว่า มา 

ในเมื่อมันมี 行ってらっしゃい แล้วจะขาด 行って来ます ได้ไงหละ ^^ ชิมิ  
คำนี้ก็แน่นอนครับ ได้ยินครั้งแรกจาไอ่เจ้าฮิเดกินั่นแหละ แต่ไม่ได้จำหรอกครับ  
อ่านซับตลอด แล้วที่รู้ 行ってらっしゃい ก่อนเพราะเจ้าฮิเดกิสอนจี้จังนานม๊าก  
ส่วนคำนี้จริงๆ เริ่มมาฟังจากเรื่องอาเรีย ( アリア, ARIA ) ครับ

จบดีกว่าครับ... ง่วงนอนแล้ว  
เขียนน้อยๆ แต่เขียนนานๆ สนุกกว่าเยอะ อิอิ

(แอบมาแก้ไข แล้วใช้สไตล์วิกิพีเดียซะงั้น อิอิ)

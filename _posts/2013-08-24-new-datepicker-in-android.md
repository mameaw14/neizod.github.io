---
title: DatePicker ตัวใหม่ของ Android?
tags:
  - Android
  - Appication
  - Input Method
  - UI/UX
date: 2013-08-24 07:20:00 +0700
---

ภายใต้มาตรฐานเดียวกัน ([ISO 8601][xkcd 1179]) การสื่อสารเรื่องวันที่ไม่ควรเป็นปัญหาระหว่างวัฒนธรรม และการป้อนข้อมูลผ่านคีย์บอร์ดโดยยึดหลักการนี้ก็ไม่ใช่เรื่องยากแต่อย่างใด

ในความเป็นจริงนั้น แต่ละวัฒนธรรมย่อมเลือกใช้สิ่งที่เหมาะสมกับตัวเองที่สุด เช่นประเทศไทยเราบอกปีเป็นพุทธศักราช อเมริกาใช้เดือนนำหน้าวัน อินเดียมี[การนับวันในเดือนที่แตกต่างออกไป][hindu calendar] ไปจนถึงเหล่านักดาราศาสตร์ที่[นับแค่วันเพียงอย่างเดียว][julian day]บนปฏิทิน

อีกทั้งการป้อนข้อมูลผ่านคีย์บอร์ดยังไม่รองรับความผิดพลาดของข้อมูล ไม่ว่าทั้งการพิมพ์ผิด-ตกหล่น (syntactic error) หรือใส่วันที่เกินกว่าที่เดือนนั้นจะมีได้ (semantics error)

การบังคับป้อนข้อมูลด้วยวิธีการเฉพาะสำหรับข้อมูลนั้นๆ จึงเป็นสิ่งที่ควรทำเสมอ เช่นผลลัพธ์จากคำสั่งนี้

``` html
<input type="datetime-local" />
```

เมื่อแสดงผลในคอมพิวเตอร์ จะมีตัวอักษรกำกับเลยว่าต้องพิมพ์ค่าใดตรงไหนบ้าง หรือจะขอความช่วยเหลือเพิ่มเติมเป็นการเปิดปฏิทินมาเลือกวันเดือนปีเลยก็ย่อมได้

<input type="datetime-local" />

ภายใต้วัฒนธรรมคีย์บอร์ด+เมาส์ การป้อนข้อมูลด้วยวิธีข้างต้นก็ดูเข้าท่าดี แต่สำหรับมือถือจอสัมผัส (ที่หลายคนเลือกที่จะไม่พิมพ์ถ้าเป็นไปได้) เรามีวิธีที่แตกต่างออกไป

| ![][1st-date] | ![][1st-time] |

การป้อนวันเวลาในยุคแรกๆ ของ Android ผ่าน DatePicker (ฟังก์ชันมาตรฐานสำหรับป้อนข้อมูลวันเวลา) ที่ไม่ค่อยจะเป็นมิตรกับระบบสัมผัสซักเท่าไหร่ ด้วยปุ่มคลิกขึ้น/ลงที่ทำงานทีละขั้น หรือต้องกดค้างสำหรับการเลื่อนผ่านข้อมูลให้เร็วขึ้น (แบบเดียวกับนาฬิกาข้อมือเลย)

| ![][2nd-date] | ![][2nd-time] |

โชคดีที่ Android ยกเครื่องศัลยกรรมหน้าตาใหม่หมด (ช่วง Jelly Bean) ทำให้ DatePicker ตัวนี้ดูดีขึ้นมากภายใต้หน้าตาเดิมๆ (มีผลกับการปรับตัวของผู้ใช้ส่วนใหญ่) ด้วยการเลือกวันโดยใช้การเลื่อนขึ้น/ลงแทน แถมยังสามารถเลื่อนแบบมีแรงเฉื่อยเพื่อกระโดดข้ามชุดข้อมูลได้อีกด้วย

| ![][3rd-date] | ![][3rd-time] |

และแบบใหม่ล่าสุด เจอใน [Google Keep][] (อาจจะกลายเป็น official ถัดไป) ออกแบบมาอย่างสวยงาม แม้จะหน้าตาจะเปลี่ยนไปบ้าง แต่ก็ยังคงความง่ายในการใช้งานอยู่

บล๊อกตอนนี้ไม่มีอะไร เห็นของสวยเลยมาอวยเฉยๆ :P


[1st-date]: /images/program/date-picker/1st-date.png
[1st-time]: /images/program/date-picker/1st-time.png
[2nd-date]: /images/program/date-picker/2nd-date.png
[2nd-time]: /images/program/date-picker/2nd-time.png
[3rd-date]: /images/program/date-picker/3rd-date.png
[3rd-time]: /images/program/date-picker/3rd-time.png

[xkcd 1179]: //xkcd.com/1179/
[hindu calendar]: //en.wikipedia.org/wiki/Hindu_calendar
[julian day]: //en.wikipedia.org/wiki/Julian_day
[Google Keep]: //play.google.com/store/apps/details?id=com.google.android.keep)

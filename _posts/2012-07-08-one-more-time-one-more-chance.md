---
title: One More Time, One More Chance
tags:
  - Song
  - Japanese
  - Slice of Life
  - Milestone
date: 2012-07-08 04:17:00 +0700
---

วันนี้หยิบเอา 5cm ฉบับการ์ตูนที่เพิ่งออกมาอ่าน พบว่า part 1 เนือยๆ ทำบรรยากาศได้ดีเหมือนกับในหนัง คือก็ไม่น่าเบื่อซะทีเดียว แต่ก็เหมือนว่าตอนนี้ไม่มีจุด peak เอาซะงั้น (มันหลบหายไปพร้อมกับการแสดงออกของตัวเอกนั่นแหละ)

<iframe width="853" height="480" src="https://www.youtube.com/embed/BqFftJDXii0" frameborder="0" allowfullscreen></iframe>

อ่านจบ part 1 จะวางละ ง่วงนอน+ดูจากความหนาแล้ว part 2 ไม่น่าจะเล่าจบได้ในเล่มนี้... แล้วเล่มต่อไปจะออกเมื่อไหร่ก็ไม่รู้ กลัวลงแดงตายซะก่อน...

แต่จนแล้วจนรอด ก็หยิบ part 2 มาอ่านต่อจนได้ ซึ่งต้องยอมรับว่า ประหลาดใจ (แบบไม่ประหลาดใจ) พอสมควร เพราะเนื้อเรื่องเล่าไว้ละเอียดกว่าในหนังมากๆ (ก็ไม่น่าแปลก part 1 ในหนังได้เวลาไปตั้งครึ่งนึงเลย part 2, 3 ก็โดนตัดฉับๆๆ ซะ)

อ่านจบเล่ม (แต่ไม่จบ part) ทนไม่ไหว มาเปิดอ่านภาษาอังกฤษในเน็ตต่อซะ เลยเข้าใจเรื่องราวขึ้นอีกเยอะเลย

และเสียน้ำตาอีกตามเคย TwT

ไปๆ มาๆ รู้ตัวอีกทีก็นั่งดู MV ตัวข้างบนอีกแล้ว...

รถไฟที่วิ่งคั่นกลางระหว่างคนสองคนนั้น ก็ยังคงเป็นฉากที่ทำให้ใจจะขาดเหมือนเช่นทุกที

... แต่จริงๆ แล้วนะ การดับความหวังไปซะเลย ก็ยังดีกว่าปล่อยให้หวังลมแล้งๆ แทบไม่มีทางเป็นจริงสินะ

สุดท้ายก็ได้แต่กลับมาถามตัวเองอีกครั้งว่า ถึงเวลาที่จะก้าวเดินต่อไปหรือยัง?

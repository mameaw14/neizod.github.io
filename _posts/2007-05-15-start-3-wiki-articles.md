---
title: เริ่มวิกิ 3 บทความ
tags:
  - Diary
  - WikiPedia
date: 2007-05-15 00:12:00 +0700
---

วันนี้เริ่มบทความใหม่ 3 บทความบนวิกิ  
แล้วก็แก้ชื่อนักเรียนหญิงในเรื่องเนกิมะ! ซะเหนื่อยเลย -*-  
แต่ก็สนุกดีนะ อิอิ

พอเขียนวิกิแล้วรู้สึกว่าความรู้รอบตัวเยอะขึ้น  
แต่ความรู้เรื่องเรียนดันลดลง -*-  
ก็เลยกะว่าจะเขียนเรื่องเรียนลงวิกิด้วย  
(เท่าทีอยู่ในกรอบของวิกิ)

อ่า... เหนื่อยเหลือเกิน \*-\*  
อันนี้ผลงานที่เริ่มใหม่นะ

- <http://th.wikipedia.org/wiki/TIS_820>
- <http://th.wikipedia.org/wiki/Ketmanee>
- <http://th.wikipedia.org/wiki/Pattajoti>

เป็นเรื่องเกี่ยวกะแป้นพิมพ์คอมพิวเตอร์  
เป็นเรื่องเล็กๆ ที่หลายคนมองข้าม  
จนเราได้ศึกษามันวันนี้แหละ...  
ถึงได้รู้ว่ามีประวัติสนุกสนานทีเดียว

เอาหละ เล่าในนี้ด้วยก็ได้... ^^

ในช่วงแรกๆ นั้น ทางต่างประเทศได้ประดิษฐ์พิมพ์ดีดขึ้น  
โดยมีทั้งหมด 7 แถว 84 ปุ่ม เยอะโขเลยใช่มะ  
ซึ่งมันก็ครอบคลุมตัวอักษรภาษาอังกฤษหมด

แต่ด้วยความที่มันมีแถวเยอะเกิน จึงมีคนทำปุ่ม Shift ขึ้น  
แล้วก็รวมตัวอักษรพิมพ์เล็กและใหญ่มาอยู่ปุ่มเดียวกัน  
ทำให้แป้นพิมพ์ดีดมีขนาดเล็กลงเหลือ 4 แถว

พอมาพิมพ์ดีดถึงไทย ก็ใช้เวลาอยู่ 7 เดือนเพื่อทำแป้นไทย  
โดยคนที่ทำคนแรกชื่อ นายสุวรรณประเสริฐ เกษมณี  
เลยได้ชื่อแป้นนั้นว่า แป้นพิมพ์เกษมณี

แต่นายสฤษดิ์ ปัตตะโชติ ก็คิดแป้นอีกแบบได้อีก  
ซึ่งจากการวิจัยแล้ว แป้นพิมพ์แบบนี้จะเมื่อยนิ้วน้อยกว่า  
และพิมพ์ได้เร็วกว่าด้วย (ตั้ง 25% เชียวนะ)  
แต่ก็ดันไม่มีคนนิยมใช้...

ต่อมา สมอ.ก็ได้เอาแป้นพิมพ์เกษมณีมาเป็นต้นแบบ  
ในการทำแป้นพิมพ์สำหรับคีย์บอร์ดคอมพิวเตอร์  
โดยให้ชื่อว่า TIS 820 (ที่จริงมีเลขต่อท้าย แต่ย่อยเกิน)  
ก็คือแป้นที่อยู่ตรงหน้าพวกเราทุกๆ วันนี้ไงครับ

อึ่ม... ย่อพอละ... จบดีกว่า ง่วงนอนด้วย ^^  
แล้วเจอกันใหม่ตอนหน้านะครับ์
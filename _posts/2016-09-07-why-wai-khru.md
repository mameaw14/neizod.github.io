---
title: ทำไมต้องไหว้ครู
tags:
  - Thought
  - Tredition
  - Education
date: 2016-09-07 01:55:55 +0700
---

พิธีกรรมอันหนึ่งที่ผมสงสัยมาตั้งแต่เด็กๆ ก็คงหนีไม่พ้นพิธีกรรมในโรงเรียนอย่างการไหว้ครู

ที่จริงเมื่อฟังแนวคิดโดยรวมแล้ว พิธีไหว้ครูนี่เป็นอะไรที่เข้าท่านะ ความรู้ไม่ใช่สิ่งที่ได้มาง่ายๆ นอกจากจะบูชาความรู้แล้ว เราไม่ควรลืมแสดงความเคารพต่อครูบาอาจารย์ที่ถ่ายทอดวิชาความรู้นั้นแก่เราด้วย

แต่ปัญหาที่คาใจมาตลอดคือ ทำไมงานไหว้ครูถึงได้จัดหลังเปิดเทอมไม่กี่วัน/เดือนเองหละ?

ยังไม่ทันสอบกลางภาคเรียนแรกเลยก็ต้องมาจัดพานไหว้ครู ยังไม่ทันได้ความรู้อะไรมากมายแต่กลับต้องมาแสดงออกถึงความนอบน้อมในการเป็นศิษย์เสียแล้ว

ถ้าย้ายงานไหว้ครูไปจัดตอนปลายภาคเรียน มันอาจจะดูเข้าท่ามากกว่านี้ เพราะถือว่าได้รับความรู้เต็มที่แล้วจึงควรกราบไหว้ครูและความรู้นั้นๆ

หรือว่าเราจะเข้าใจผิดไปเอง นึกว่าจะเคารพหลักวิชาความรู้เป็นหลัก แต่แท้จริงแล้วกลับมองเพียงเปลือกที่ตัวบุคคล ต้องหมอบคลานเข้าไปกราบกรานขอให้อาจารย์รับเป็นศิษย์ ไม่เช่นนั้นแล้วก็จะไม่ยอมถ่ายทอดวิชาให้?

พอมองในมุมนี้ ครูที่หวงความรู้จนถึงขั้นต้องให้คนมากราบกรานก่อนถึงจะสอนวิชาความรู้ให้ ก็ดูแล้วไม่น่าเคารพและฝากตัวเป็นศิษย์ด้วยเลยซักนิด

แน่นอนว่าครูก็มีสิทธิ์เลือกศิษย์ และศิษย์ก็ต้องเลือกครู แต่การวางตัวสูงส่งว่ามีความรู้เหนือกว่าแล้วกดหัวคนอื่นลง มันไม่น่าในวิถีปัญญาชนเลยนี่หน่า

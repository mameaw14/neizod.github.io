---
title: เพราะห้องสมุดใหญ่เกินกว่าที่คนเดียวจะอ่านหนังสือครบทุกเล่ม
tags:
  - Thought
  - Book
  - Rant
date: 2014-08-29 21:22:00 +0700
---

น่าเสียดายนะครับ ชีวิตคนเรานี้มันสั้นสิ้นดี

อย่าว่าแต่หนังสือในห้องสมุดทั้งหมดที่ไม่มีทางอ่านครบเลย แค่หนังสือเล่มเดียวที่อ่านก็ไม่แน่ว่าเราจะเก็บประเด็นอะไรได้หมด

ร้ายสุดคือหนังสือที่ไม่ใช่ข้อสรุปเชิงวิทยาศาสตร์ แต่เป็นสันนิษฐานที่เป็นไปได้ที่ยังต้องการข้อมูลมากกว่านี้มาสนับสนุนความคิด แบบนี้ผู้เขียนแต่ละคนก็เขียนมาได้หลายร้อยพันแบบเลย

การที่คนสองคนมาพูดคุยแลกเปลี่ยนกัน มันจึงไม่แปลกถ้าจะเข้าใจไม่ตรงกัน เพราะเราอ่านหนังสือกันมาคนละเล่ม หรือถึงแม้จะอ่านเล่มเดียวกันก็อาจเข้าใจไม่ตรงกัน

ดังนั้นเวลาคุยกันไม่รู้เรื่อง การไล่ไปหาหนังสืออ่านเองในห้องสมุด ผมว่ามันเสียมารยาทมากๆ นะ

อย่างน้อยก็บอกมาหน่อยว่าต้องหยิบหนังสือเล่มไหน ใจความสำคัญอยู่หน้าที่เท่าไหร่

*hint*: ลองเปลี่ยนคำว่าห้องสมุดเป็น Google

---
title: 別の人の彼女になったよ
tags:
  - Japanese
  - Song
  - Musical Analysis
date: 2021-12-24 21:57:29 +0700
thumbnail: /images/cover/betsu-no-hito-no-kanojo.jpg
---

เพลงจาก wacci "คนอื่นไกลเค้าได้ใจฉันไปไว้ครอบครองแล้วหละ" ที่แค่ชื่อเพลงก็แสนจะบาดลึก พร้อมทั้งทำให้เราคาดเดาเนื้อเพลงต่อไปว่า "โปรดมอบใจเธอให้ใครคนอื่นเสียที" แล้วท่อนนั้นมันก็ดังขึ้นมาจริงๆ!!

<iframe width="853" height="480" src="https://www.youtube.com/embed/sEJKG60a1Zc" frameborder="0" allowfullscreen></iframe>

เอาเวอร์ชันคัพเวอร์มาลง เพราะถ้าดูตามเนื้อเพลงจริงๆ แล้วคือเป็นการเล่าเรื่องผ่านมุมมองของผู้หญิง เพราะงั้นให้ผู้หญิงร้องน่าจะเหมาะกว่า (โทษทีนะ wacci ไม่ใช่ว่าเวอร์ชันต้นฉบับของนายไม่ดีนะ จริงๆ แล้วมันดีมากเลย แต่ยังไงก็รู้สึกว่ามันดีได้ไม่เท่ากับให้ผู้หญิงร้องอยู่ดี ถถถถถ)

เพลงเปิดด้วย[โมทีฟ][motif] ![](/images/note/betsu-no-hito/1-betsu-kanojo.png){:.inlinenote} ที่เราจะได้ยินมันย้ำซ้ำๆ ตั้งแต่เริ่มจนจบ ท่อนนี้ถูกใส่เนื้อร้องตามชื่อเพลงว่า <ruby><rb>別</rb><rt>べつ</rt></ruby>の<ruby><rb>人</rb><rt>ひと</rt></ruby>の<ruby><rb>彼女</rb><rt>かのじょ</rt></ruby>になったよ ด้วยจำนวนพยางค์เกินสิบและเสียงซ้ำกันจำนวนมากในห้วงเวลาอันสั้น ทำให้แค่จะอ่านตามอย่างถูกต้องลิ้นไม่พันกันก็ยังไม่ใช่เรื่องง่ายเลย แต่มันกลับถูกร้องด้วยโน้ตตัวเดียวซ้ำๆ เกือบทั้งท่อน จะมีก็เพียงแต่ตอนใกล้จบเท่านั้นที่มีการเคลื่อนไหวโน้ตแบบขึ้น-ลง-ลง ซึ่งเป็นการจงใจแสดงถึงความเรียบเฉยไร้อารมณ์ ว่ามันไม่ได้ยากเลยที่จะเอ่ยประโยคเหล่านี้ออกมา

ท่อนถัดมาเป็นการพูดถึงข้อเสียของคนรักเก่าเชิงเปรียบเทียบกับเค้าคนใหม่ โดยเพลงได้นำโมทีฟตั้งต้นมาพัฒนา แต่โดยรวมแล้วยังคงรูปแบบที่ซ้ำโน้ตอยู่ไม่กี่ตัว เพื่อตอกย้ำว่าเรื่องในอดีตมันไม่ได้มีผลต่อจิตใจเธอแล้ว ... แต่ไม่นานเพลงก็เริ่มมีการเปลี่ยนแปลงอย่างชัดเจน เมื่อเธอหันไปกล่าวถึงความดีงามเพอร์เฟกต์ของแฟนใหม่ <ruby><rb>余裕</rb><rt>よゆう</rt></ruby>があって<ruby><rb>大人</rb><rt>おとな</rt></ruby>で ![](/images/note/betsu-no-hito/2-yoyuu-otona.png){:.inlinenote} ผ่านการร้องโน้นคู่ที่กระโดดขึ้นไปหนึ่ง[ขั้นคู่แปดเพอร์เฟกต์][octave]พอดี พร้อมกับโน้ตถัดๆ มาที่มีการเคลื่อนไหวมากขึ้น ไม่ย้ำซ้ำอยู่ที่โน้ตเดิมอีกต่อไป ยิ่งพูดถึงเค้าเท่าไหร่เสียงเธอก็ยิ่งมีพลังและไต่ระดับโน้ตสูงขึ้นไปเรื่อยๆ

แล้วอารมณ์เพลงก็มาถึงจุดปะทุ เมื่อเธอได้กล่าวขอโทษคนรักเก่าพร้อมบอกว่าเราสองไม่ควรมาพบกันอีกต่อไป だからもう<ruby><rb>会</rb><rt>あ</rt></ruby>えないや ごめんね โดยร้องผ่านเมโลดี้ ![](/images/note/betsu-no-hito/3-dakara-gomen.png){:.inlinenote} ที่เพลงแอบ[โรยเกล็ดขนมปังปูทาง][foreshadowing]ไว้ตลอดทั้งเพลง ซึ่งเริ่มจากการพลิกผันโมทีฟคอนทัวร์ กลับหลังมาหน้าและพลิกบนลงล่าง เพื่อบอกถึงการลืมเรื่องเก่าพร้อมก้าวไปข้างหน้า แล้วตามด้วยโน้ตที่เคลื่อนไหวไม่หยุดนิ่ง ดั่งความรู้สึกที่เปี่ยมล้นออกมาของเธอนั่นเอง

ท่อนสำคัญต่อมา จึงหนีไม่พ้นการเริ่มย้อนเมโลดี้ที่ผ่านเพิ่งผ่าน ![](/images/note/betsu-no-hito/4-anata-hayaku.png){:.inlinenote} ที่บอกให้เขาเร่งรีบขึ้นหน่อย あなたも<ruby><rb>早</rb><rt>はや</rt></ruby>くなってね แล้วจึงตามด้วยบทสรุป ![](/images/note/betsu-no-hito/5-betsu-kareshi.png){:.inlinenote} ที่ร้องอย่างเจียนขาดใจว่า 別の人の<ruby><rb>彼氏</rb><rt>かれし</rt></ruby>に ตามที่เราได้คาดเดาไว้ในตอนแรกนั่นเอง

เพราะบทเพลงก็คือการบริหารความคาดหวังของคนฟังว่าเราอยากได้ยินอะไรต่อไป เหมือนกับที่เธอคาดหวังไว้ให้เขาตัดใจไปจากเธอนั่นเอง ... เพราะไม่เช่นนั้นแล้ว จะกลับกลายเป็นเองเธอนั่นแหละ ที่หักห้ามใจไม่ไหวจนต้องยกโทรศัพท์กดหาเขาอีกครั้ง <ruby><rb>私</rb><rt>わたし</rt></ruby>が<ruby><rb>電話</rb><rt>でんわ</rt></ruby>をしちゃう<ruby><rb>前</rb><rt>まえ</rt></ruby>に ![](/images/note/betsu-no-hito/6-watashi-mae.png){:.inlinenote}

<style>
.inlinenote { display: inline-block; vertical-align: middle; height: 3em; }
</style>


[motif]: //en.wikipedia.org/wiki/Motif_(music)
[octave]: //en.wikipedia.org/wiki/Octave
[foreshadowing]: //en.wikipedia.org/wiki/Foreshadowing

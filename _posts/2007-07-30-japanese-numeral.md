---
title: アニメの日本語 เลขญี่ปุ่น
tags:
  - Japanese
  - Language
date: 2007-07-30 00:49:00 +0700
---

ความจริงก็ไม่ได้จะหว่านเขียน tag  
ให้เว็บหาใน Google ง่ายหรอกครับ  
แค่เขียนไปเรื่อยๆ ตามที่อยากเขียน

แต่เท่าที่ดู กว่าครึ่งหาเรื่องภาษาญี่ปุ่น  
ตอนนี้ก็เลยของสนองตัญหาตัวเอง  
และหลายๆ คนที่หามาจาก Google  
ด้วยบทความภาษาญี่ปุ่นซักตอนดีกว่า

แต่ก่อนที่จะลุย ก็ต้องมาทำความเข้าใจกับภาษาเขียนซักนิดครับ  
ภาษาญี่ปุ่น มีตัวอักษรไว้ใช้เขียน 3 แบบ คือ  
ฮิรางานะ (「ひらがな」*Hirigana*) ใช้เขียนคำเชื่อม คำภาษาญี่ปุ่น และเขียนช่วยอ่าน  
คาตาคานะ (「カタカナ」*Katakana*) ใช้เขียนทับศัพท์ต่างประเทศ และเน้นคำสำคัญ  
และคันจิ (「漢字」*Kanji*) เป็นตัวอักษรที่ยืมมาจากอักษรจีน ใช้เขียนคำศัพท์เก่า เขียนชื่อเฉพาะ  
[และอาจจะนับตัวโรมาจิ (「ローマ字」*Roumaji*) ได้อีกแบบ มีไว้เขียนเสียงให้คนต่างประเทศอ่านง่ายขึ้น]

ซึ่งเลขญี่ปุ่นที่จะลงไว้ให้ จะเขียนด้วยตัวคันจินะครับ  
แล้วไอ่ตัวคันจิเนี่ย ตัวเดียวมันก็อ่านได้หลายแบบอีก  
แบบหลักๆ ก็มีอยู่ 2 อย่าง คือ  
องโยมิ (「音読み」*On'yomi*) อ่านแบบจีน คือเสียงคล้ายของจีน ยังแบ่งย่อยๆ ได้อีก 4 แบบ  
คงโยมิ (「訓読み」*Kun'yomi*) อ่านแบบญี่ปุ่น คือญี่ปุ่นคิดเสียงเอง (คันจิบางตัวจะไม่มีเสียงนี้)

สำหรับคำอ่านนั้น ด้านหน้าจะเป็นแบบอง ด้านหลังจะเป็นคงนะครับ  
一 (「いち」*Ichi*) / (「ひと」*Hito*)  
二 (「に」*Ni*) / (「ふた」*Futa*)  
三 (「さん」*San*) / (「み」*Mi*)  
四 (「し」*Shi*) / (「よん」*Yon*)  
五 (「ご」*Go*) / (「いつ」*Itsu*)  
六 (「ろく」*Roku*) / (「む」*Mu*)  
七 (「しち」*Shichi*) / (「なな」*Nana*)  
八 (「はち」*Hachi*) / (「や」*Ya*)  
九 (「きゅう」*Kyuu*) / (「ここの」*Kokono*)  
十 (「じゅう」*Juu*) / (「とお」*Too*)

เลขเกินกว่าสิบก็เอามาต่อๆ กันครับ (ตามเซนส์นั่นแหละครับ)

เลขทั้งหมดนี้ ก็ฟังมาจากหลายเรื่องหละครับ  
อย่างฮิคารุ ( ヒカルの碁, Hikaru's Go ) ที่ ご (ห้า) ออเสียงเหมือน 碁 (หมากล้อม)  
โชบิท ( ちょびっツ, Chobits ) ก็ตอนที่ซุโมโม่นับเลขออกกำลังกาย  
สตอฯ ( ストロベリー・パニック!, Strawberry Panic! ) ก็ตอนที่เล่นนิ้วมวยปล้ำ  
แล้วก็เรื่องอื่นๆ อีกมากมายครับ

หวังว่าคงจะได้รับความรู้ไปเต็มอิ่มนะครับ ^^  
แล้วเจอกันใหม่คราวหน้าครับ ではまたね

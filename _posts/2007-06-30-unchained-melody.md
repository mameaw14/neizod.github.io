---
title: Unchained Melody
tags:
  - Song
  - English
  - Earworm
date: 2007-06-30 23:52:00 +0700
---

เนื่องจากสแกนเนอร์พัง อย่างที่ว่าไปแล้ว  
กอปรกับหมดเรื่องที่จะเขียนด้านอื่นๆ  
ก็ขอเลยลองของใหม่ดูละกันครับ  
คราวนี้มาเกี่ยวกับเพลงที่ผมประทับใจ

ลองหามาฟังไปด้วยกันเลยนะครับ ^^

<iframe src="https://open.spotify.com/embed/track/1jFhnVoJkcB4lf9tT0rSZS" width="300" height="380" frameborder="0" allowtransparency="true" allow="encrypted-media"></iframe>

Oh, my love, my darling...

เพลงนี้ผมได้ฟังครั้งแรกตอน 8 ขวบมั้ง  
เป็นเพลงประกอบในหนังเรื่อง [Ghost][]  
โดยมีคนเอาวีดีโอมาให้ยืมดูอะครับ  
ซึ่งปรกติผมก็ไม่ชอบดูหนังผีอยู่แล้ว  
แต่พอดีว่าเรื่องนี้มันไม่ใช่ผีน่ากลัว  
แถมยังโรแมนติกอีกต่างหาก  
(เองโรแมนติกตั่งแต่เด็กเลยนะ...)

พอถามพ่อ-แม่ว่า เพลงนี้ชื่ออะไร  
ก็ตอบกันไม่ได้ แต่ดันฮัมเพลงได้ -"-

ไอ่เราก็ไม่คิดจะดู End Cradit ซะด้วย  
(เด็กขนาดนั้น ดู Cradit รู้เรื่องหรอ?)  
แล้วก็ไม่คิดสงสัยว่ามันมีไว้ทำไมด้วย!

หลังจากนั้นซัก 2 ปี (ลืมไปแล้วว่าหาอยู่)  
ก็บังเอิญได้ยินในรายการโทรทัศน์  
ซึ่งกำลังจัดรวมฮิตเพลงเก่าอยู่  
พอหันไปดู ก็เห็นชื่อแว๊บๆ (ไม่ถึงวิ)  
แล้วรายการเค้าก็แนะนำเพลงอื่นต่อไป

เนื่องจากคิดไปเองว่า อ่านทันคำสำคัญ  
คือ ตัวอักษรแรกเป็น W  
เลยเอาตัว W หาในโปรแกรมคาราโอเกะ  
ซึ่งตัว W นำนั้นก็ปาไปกว่า 200 พลง  
แต่ละเพลงก็ฟังไปซัก 10-20 วิได้  
แต่ก็ไม่มีเพลงไหนตรงเลยซักเพลง

เมื่อหารอบแรกไม่เจอ ก็ลองหาอีกรอบ  
คราวนี้ฟังเพลงละนาทีกว่าๆ ซะเลย  
แต่ก็ยังหาไม่เจอ...  
(มันจะเจอได้ไงหละ ก็จำผิดหนิ เฮ้อ...)

หลังจากลืมมันไปรอบที่สองแล้ว  
ก็ผ่านมา 2 ปีกว่าๆ  
ผมก็ได้ไปเข้าค่ายที่หนึ่ง  
ซึ่งที่ค่ายก็มีเพลงนี้เปิดประกอบละคร  
พอละครจบ ผมก็รีบตีซี้กะพี่สต๊าฟเลย  
แล้วก็ขอเทปเพลงที่พี่เค้าใช้กะละครมา  
ไล่ฟังเพลงทุกเพลง และดูชื่อเพลงไป  
คราวนี้หละ... เจอซักที อิอิ

กว่าจะถึงบางอ้อ รู้ว่าเพลงนี้ชื่ออะไร  
ก็กินเวลาไป 4-5 ปีจากครั้งแรกที่ได้ยิน

พอได้ทำอะไรสำเร็จแล้ว มันภูมิใจจริงๆ  
ถึงแม้จะกินเวลาไปนานไปซักหน่อย...  
...นานโครตๆ เลยหละครับ ^^

ปล. เนื่องจากจขบ.รู้มาว่า การแปะเพลง  
ทำให้เครื่องบางคนกระตุก เน็ตหลุด ฯลฯ  
จึงไม่ขอเอามาแปะในนี้นะครับ

และก็ไม่ขอลงเนื้อเพลงด้วย

เพราะมันหาได้ง่ายโครตๆ เลยหละครับ  
แค่เข้า google พิมพ์ชื่อเพลง + lyrics

หามาฟังเถอะครับ รับประกัน คุ้ม!


[Ghost]: //en.wikipedia.org/wiki/Ghost_%28film%29
